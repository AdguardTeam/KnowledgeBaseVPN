---
title: 'Sådan indsamles og indsendes logfiler'
sidebar_position: 1
---

Opleves problemer under brug af AdGuard VPN til Mac, kan vi informeres herom ved indsendelse af app-logfiler.

## Indsamling og indsendelse af standardlogfiler

Som standard bruger AdGuard VPN til Mac logningsniveauet Standard, dvs. basisindsamling af data om kørende app-processer. Følg de næste trin for at indsende disse logfiler:

1. Åbn AdGuard VPN til Mac, og gentag om muligt handlingerne, som udløste fejlen. Notér det nøjagtige tidspunkt for fejlens opståen.

2. Klik på **Support** (i menuen ovenfor) → **Anmeld en fejl**.

3. Angiv i den viste formular en e-mailadresse for feedback og beskriv den fundne fejl, herunder tidspunktet, da denne opstod. Kan problemet ikke genskabes, angiv da så nøjagtigt som muligt, hvornår det senest opstod.

4. Der er et flueben ud for **Indsend detaljeret systeminfo**, hvilket betyder, at når en anmeldelse indsendes, inkluderes logfiler ligeledes.

:::note

Er det af en eller anden grund mere bekvemt at indsende logfiler på anden vis, kan man selv eksportere dem. Dette gøres ved at vælge **Indstillinger** → **Generelt** → **Eksportere logfiler** i afsnittet **Handlinger** til højre.

:::

## Indsamling og indsendelse af udvidede logfiler

I de fleste tilfælde er logningsniveauet Standard tilstrækkeligt til at spore mulige fejl. Der er dog tilfælde, hvor mere detaljerede tekniske oplysninger om enheden og forbindelser er nødvendig, og så vil vores supportteam bede om at få aktiveret logningsniveauet Udvidet. Følg disse næste trin for at indsende denne type logfiler:

1. Åbn AdGuard VPN til Mac og vælg **Indstillinger** → **Generelt** → **Avancerede indstillinger**.

2. Vælg i afsnittet **Logningsniveau** **Optag alt**.

3. Gentag de handlinger, som førte til fejlen, og notér tidspunktet, da den opstod.

4. Skift logningsniveauet tilbage til **Optag som standard**.

5. Vælg dernæst **Support** (i menuen ovenfor) → **Anmeld en fejl**.

6. Angiv i den viste formular en e-mailadresse for feedback og beskriv den fundne fejl, herunder tidspunktet, da denne opstod.

7. Sørg for, at der er et flueben ud for **Indsend detaljeret systeminfo**, og tryk på **Indsend**.

:::note

If for some reason it is more convenient for you to send us logs in another way, you can export them yourself. Dette gøres ved at vælge **Indstillinger** → **Generelt** → **Eksportere logfiler** i afsnittet **Handlinger** til højre.

:::

Dette afsnit opdateres løbende. Finder man ikke en løsning på sit problem i artiklerne i dette afsnit, kontakt da AdGuards tekniske support på support@adguard-vpn.com.
