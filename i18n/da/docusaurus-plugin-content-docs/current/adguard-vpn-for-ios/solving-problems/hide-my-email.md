---
title: Sådan bruges Skjul Min E-mail
sidebar_position: 5
---

Funktionen *Skjul Min E-mail* er et fantastisk værktøj til at holde den reelle e-mailadresse fortrolig, når man tilmelder sig websteder og apps, som benytter Apple-ID, såsom AdGuard til iOS. Den kan endda bruge til fortrolig korrespondance samt håndtering af alle indgående beskeder ligesom i en alm. e-mail-konto. Således kan man både beskytte sin fortrolighed og skjule sin reelle e-mailadresse for uvedkommende.

:::note

Funktionen, der kræver iCloud+-abonnement, er kun tilgængelig i iOS 15 og senere.

:::

For at bruge funktionen, gå til *Indstillinger* → [Dit navn] → *iCloud* → *Skjul Min E-mail* og følg skærmvejledningen.

Her kan genereres en unik og tilfældig e-mail-adresse, der videresender indgående beskeder til den reelle adresse. Den kunne se sådan ud: chimney-floture@privaterelay.appleid.com. Der er ingen øvre grænse for antallet af e-mailadresser, man kan opretter. De kan kategorisere via etiketter og bruges til forskellige formål, såsom tilmelding, modtagelse af nyhedsbreve mv. Apple sikrer, at indholdet af meddelelser håndteret via tjenesten *Skjul Min E-mail* ikke inspiceres ud over standard spamfiltrering.

Funktionen *Skjul Min E-mail* er også tilgængelig i Apple Mail. For at sende en e-mail uden at afsløre sin reelle e-mailadresse, vælger man blot *Skjul Min E-mail* i feltet *Fra* inden afsendelsen.

Tjenesten *Email Protection* fra DuckDuckGo fungerer på samme måde. Man får en `@duck.com` e-mailadresse og kan oprette e-mailaliasser til tilmeldinger og nyhedsbreve. Begynder aliasserne at tiltrække for meget spam, kan de blot kasseres.
