---
title: Sådan indsamles og indsendes logfiler
sidebar_position: 2
---

Opleves problemer under brug af AdGuard VPN til iOS, kan vi informeres herom ved indsendelse af app-logfiler.

## Indsamling og indsendelse af standardlogfiler

Som standard bruger AdGuard VPN til iOS logningsniveauet Standard, dvs. basisindsamling af data om kørende app-processer. Følg de næste trin for at indsende disse logfiler:

1. Åbn AdGuard VPN til iOS, og gentag om muligt handlingerne, som udløste fejlen. Notér det nøjagtige tidspunkt for fejlens opståen.

2. Vælg *Indstillinger* nederste til højre på skærmen, vælg dernæst *Support* og klik her på *Giv feedback*.

3. Angiv i den åbnede formular en e-mailadresse for feedback og beskriv den fundne fejl, herunder tidspunktet, da denne opstod. Kan problemet ikke genskabes, angiv da så nøjagtigt som muligt, hvornår det senest opstod.

4. Der er et flueben ud for *Indsend detaljeret systeminfo*, hvilket betyder, at når en anmeldelse indsendes, inkluderes logfiler ligeledes. Tryk til sidst på *Indsend*.
> Er det af en eller anden grund mere bekvemt at indsende logfiler på anden vis, kan man selv eksportere dem. For at gøre dette, vælges *Eksportere logfiler* i afsnittet *Support*.

## Indsamling og indsendelse af udvidede logfiler

I de fleste tilfælde er logningsniveauet Standard tilstrækkeligt til at spore mulige fejl. Der er dog tilfælde, hvor mere detaljerede tekniske oplysninger om enheden og forbindelser er nødvendig, og så vil vores supportteam bede om at få aktiveret det udvidet logningsniveau. Følg disse næste trin for at indsende denne type logfiler:

1. Åbn AdGuard VPN til iOS, og vælg *Indstillinger* nederst til højre på skærmen.

2. Vælg *App-indstillinger* og dernæst *Avancerede indstillinger*.

3. Vælg i afsnittet *Logningsniveau* *Udvidet*.

4. Gentag de handlinger, som førte til fejlen, og notér tidspunktet, da den opstod.

5. Skift logningsniveauet tilbage til *Standard*.

6. Returnér dernæst til hovedafsnittet *Indstillinger*, vælg *Support* og dernæst *Giv feedback*.

7. Angiv i den viste formular en e-mailadresse for feedback og beskriv den fundne fejl, herunder tidspunktet for dens opståen.

8. Sørg for, at der er et flueben ud for *Indsend detaljerede systemoplysninger*, og klik på *Indsend*.
> Er det af en eller anden grund mere bekvemt at indsende logfiler på anden vis, kan man selv eksportere dem. For at gøre dette, vælges *Eksportere logfiler* i afsnittet *Support*.
