---
title: Sådan indsamles og indsendes logfiler
sidebar_position: 3
---

Opleves problemer under brug af AdGuard VPN til Android, kan vi informeres herom ved indsendelse af app-logfiler.

## Indsamling og indsendelse af standardlogfiler

Som standard bruger AdGuard VPN til iOS *Standard*-logningsniveauet. Det indsamler grundlæggende data om kørende app-processer. Følg de næste trin for at indsende disse logfiler:

1. Opret forbindelse til AdGuard VPN til iOS. Hvis muligt, gentag de handlinger, som førte til fejlen. Notér det nøjagtige tidspunkt for fejlens opståen (f.eks. 15:35).

2. Åbn AdGuard VPN til iOS og tryk på indstillings ⚙-ikonet nederst til højre på skærmen. Vælg *Support* og tryk dernæst på *Anmeld en fejl*.

3. Angiv i den åbnede formular en e-mailadresse for feedback og beskriv den fundne fejl, herunder tidspunktet, da denne opstod. Kan problemet ikke genskabes, angiv da så nøjagtigt som muligt, hvornår det senest opstod.

4. Husk at markere afkrydsningsfeltet *Indsend app-logfiler og systeminfo*. Når anmeldelsen indsendes, vil logfilerne blive vedhæftet.

5. Tryk på *Indsend*.

:::info

Er det af en eller anden grund mere bekvemt at indsende logfiler på anden vis, kan man selv eksportere dem. For at gøre dette, gå til *Indstillinger* → *Generelt* → *Avanceret* og tryk på *Eksportér logfiler og systeminfo*.

:::

## Indsamling og indsendelse af detaljerede logfiler

I de fleste tilfælde er logningsniveauet Standard tilstrækkeligt til at spore mulige fejl. Nogle gange kan der dog være behov for mere detaljerede tekniske oplysninger om enheden og forbindelserne. I så tilfælde vil vores supportteam bede om, at logningsniveauet *Udvidet* eller *Ekstrem* aktiveres. Følg disse næste trin for at indsende denne type logfiler:

1. Åbn AdGuard VPN til iOS, og vælg indstillings ⚙-ikonet nederst til højre på skærmen.

2. Vælg *Generelt* og dernæst *Avanceret*.

3. I afsnittet *Logningsniveau* vælges *Udvidet* eller *Ekstrem*.

4. Gentag de handlinger, som førte til fejlen, og notér tidspunktet, da den opstod (f.eks. 14:23).

5. Skift logningsniveauet tilbage til *Standard*.

6. Returnér til *Indstillinger*, tryk på *Support* og dernæst *Anmeld en fejl*.

7. Angiv i den viste formular en e-mailadresse til feedback og beskriv den fundne fejl, herunder det præcise tidspunkt, da denne opstod.

8. Sørg for, at *Indsend app-logfiler og systeminfo* er markeret og tryk på *Indsend*.

:::info

Er det af en eller anden grund mere bekvemt at indsende logfiler på anden vis, kan man selv eksportere dem. For at gøre dette, gå til *Indstillinger* → *Generelt* → *Avanceret* og tryk på *Eksportér logfiler og systeminfo*.

:::
