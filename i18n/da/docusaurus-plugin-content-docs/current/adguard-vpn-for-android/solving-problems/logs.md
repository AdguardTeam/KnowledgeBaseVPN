---
title: Sådan indsamles og indsendes logfiler
sidebar_position: 2
---

Opleves problemer under brug af AdGuard VPN til Android, kan vi informeres herom ved indsendelse af app-logfiler.

## Indsamling og indsendelse af standardlogfiler

Som standard bruger AdGuard VPN til Android logningsniveauet **Standard**, dvs. basisindsamling af data om kørende app-processer. Følg de næste trin for at indsende disse logfiler:

1. Åbn AdGuard VPN til Android, og gentag om muligt handlingerne, som udløste fejlen. Notér det nøjagtige tidspunkt, da fejlen opstod.

1. Åbn *Indstillinger* → *Support* → *Anmeld en fejl*.

1. Angiv i den åbnede formular en e-mailadresse for feedback og beskriv den fundne fejl, herunder tidspunktet, da denne opstod. Kan problemet ikke genskabes, angiv da så nøjagtigt som muligt, hvornår det senest opstod.

1. Afkryds *Indsend app-logfiler og systeminfo*. Logfilerne indsendes sammen med anmeldelsen.

:::note

Logfiler kan også eksporteres og indsendes manuelt. Dette gøres ved at gå til *Indstillinger* → *Generelt* → *Avanceret* og trykke på *Eksportér logfiler og systeminfo*.

:::

## Indsamling og indsendelse af udvidede logfiler

I de fleste tilfælde er logningsniveauet **Standard** tilstrækkeligt til at spore mulige fejl. Der er dog tilfælde, hvor mere detaljerede tekniske oplysninger om enheden og forbindelser er nødvendig, og så vil vores supportteam bede om at få aktiveret enten logningsniveauet **Udvidet** eller **Ekstremt**. Følg de næste trin for at indsende disse typer logfiler:

1. Åbn AdGuard VPN til Android, og vælg *Indstillinger* (tandhjulsikonet i nederst til højre) → *Generelt* → *Avanceret* → *Logningsniveau*.

1. Vælg *Udvidet* eller *Ekstrem*.

1. Gentag de handlinger, som førte til fejlen, og notér tidspunktet, da den opstod.

1. Skift logningsniveauet tilbage til *Standard*.

1. Returnér til *Indstillinger* og åbn *Support*. Tryk på *Anmeld en fejl*.

1. Angiv din e-mailadresse i formularen, der åbnes, og beskriv den fundne fejl, inkl. tidspunktet, da den opstod.

1. Afkryds feltet ved siden af *Send app-logfiler og systeminfo*, og tryk på *Indsend*.
