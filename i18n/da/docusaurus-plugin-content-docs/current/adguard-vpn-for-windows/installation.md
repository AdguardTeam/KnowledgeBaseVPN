---
title: Installation og fjernelse
sidebar_position: 2
---

## Systemkrav

AdGuard VPN kan kun installeres på enheder med **Microsoft Windows 11/10/8.1/8/7/Vista SP2 (kun webbaseret)**.

## AdGuard VPN til Windows-installation

For at installere AdGuard VPN til Windows, besøg [vores websted](https://adguard-vpn.com/welcome.html) og klik på knappen *Download*. Herefter downloades `adguardVPNInstaller.exe`. Kør installationsprogrammet og følg dets vejledning. Processen vil tage mindre end et minut.

Markér dernæst afkrydsningsfeltet til accept af vilkår i hhv. EULA (Slutbrugerlicensaftale) og Fortrolighedspolitik. I sidste trin af installationen anmodes man desuden om godkendelse via AdGuard-kontoen eller via sociale netværk (Google, Apple, Facebook).

## AdGuard VPN til Windows — afinstallation

Besluttes det at fjerne AdGuard VPN fra computeren, brug en af de tre muligheder angivet nedenfor:

- Klik på *Start* og find AdGuard VPN på den viste liste. Højreklik på den og vælg *Afinstallér*.
- Klik på *Start* → *Indstillinger* → *Apps* → *Apps og funktioner*. Find AdGuard VPN på listen, og tryk på den og vælg *Afinstallér*.
- Åbn *Kontrolpanel*, og klik dernæst på *Programmer* → *Programmer og funktioner* → *Afinstallér eller ændr et program*. Find og højreklik på AdGuard VPN på listen, og vælg *Afinstallér*.

### Avanceret afinstallation {#advanced}

Fungerer alm. afinstallation af en eller anden grund ikke, kan en avanceret metode prøves. Først trin er at [downloade afinstallationsværktøjet](https://cdn.adtidy.org/distr/windows/Uninstall_Utility.zip) fra vores udviklere. Udpak arkivet til en mappe på PC'en, og kør filen **Adguard.UninstallUtility.exe**, og tillad appen at foretage ændringer på enheden. Følg dernæst vejledningen nedenfor:

1. Vælg *AdGuard VPN* og afinstallationstypen *Standard*, og klik dernæst på *Afinstallér*:

    ![Standardafinstallation *border](https://cdn.adguardvpn.com/content/kb/vpn/windows/vpn_standard.jpg)

1. Klik på *OK*, når advarselsvinduet vises:

    ![Standard afinstallation-advarsel *border](https://cdn.adtidy.org/content/kb/vpn/windows/vpn_standard_warning.jpg)

1. Vent indtil afinstallationen er færdig — teksten **Afinstallation fuldført** vises samt en prompt om at genstarte computeren:

    ![Afinstallation færdig *border](https://cdn.adguardvpn.com/content/kb/vpn/windows/vpn_standard_complete.jpg)

    :::note

    Følg kun de næste trin, såfremt gennemførelsen af de første to trin viser sig utilstrækkelige. Det anbefales kraftigt at kontakte vores supportteam før brug af trin 3–4 i Avanceret afinstallationsvejledning.

    :::

1. Vælg *AdGuard VPN* og afinstallationstypen *Udvidet*, og klik dernæst på *Afinstallér*. Klik på *Ja, fortsæt* i vinduesprompten:

    ![Udvidet afinstallation *border](https://cdn.adguardvpn.com/content/kb/vpn/windows/vpn_extended.jpg)

1. Klik på *OK*, når advarselsvinduet vises:

    ![Udvidet afinstallation-advarsel *border](https://cdn.adtidy.org/content/kb/vpn/windows/vpn_standard_warning.jpg)

1. Vent indtil afinstallationen er færdig — teksten **Afinstallation fuldført** vises samt en prompt om at genstarte computeren:

    ![Afinstallation afsluttet *border](https://cdn.adguardvpn.com/content/kb/vpn/windows/vpn_extended_complete.jpg)

AdGuard VPN er hermed afinstalleret!
