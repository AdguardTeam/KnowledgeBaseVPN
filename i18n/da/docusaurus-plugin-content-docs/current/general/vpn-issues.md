---
title: 'Sådan benyttes AdGuard VPN i lande med internetrestriktioner'
sidebar_position: 10
---

I visse regioner, såsom Kina, Iran og Rusland, kan brugere opleve problemer med at oprette forbindelse til AdGuard VPN. Her er de tiltag, som kan hjælpe.

## Adgang til AdGuard VPNs websted

Er adguard-vpn.com ikke er tilgængelig, prøv da at tilgå [spejlingswebstedet](https://adguardvpn-help.com/).

:::info

For at undgå potentiel phishing eller ondsindede websteder, følg kun spejlingslinks angivet i denne Vidensbase eller af AdGuard VPN-supportteamet.

:::

## Download af appen

### AdGuard VPN til iOS

Ses AdGuard VPN ikke i App Store, prøv da at ændre land/region i Apple ID-indstillingerne:

1. Åbn App Store, og tryk på profilbilledet.
1. Tryk på brugernavnet og dernæst på *Land/Region*.
1. Tryk på *Skift land eller region*.
1. Vælg land og acceptér vilkår og betingelser.

[Alternative måder](https://support.apple.com/en-us/HT201389)

Efter at have ændret region, [installér AdGuard VPN](https://apps.apple.com/us/app/adguard-vpn-unlimited-fast/id1525373602).

### AdGuard VPN til Android

Opleves problemer på Google Play, download da APK-filen fra [AdGuard VPNs spejlwebsted](https://adguardvpn-help.com/android/overview.html).

### AdGuard VPN til Mac

Download installationsfilen fra [AdGuard VPNs spejlwebsted](https://adguardvpn-help.com/windows/overview.html).

### AdGuard VPN til Windows

Download installationsfilen fra [AdGuard VPNs spejlwebsted](https://adguardvpn-help.com/mac/overview.html).

## Andre nyttige tips

- Sørg altid for at benytte den seneste AdGuard VPN-version, da opdateringer typisk omfatter vigtige rettelser og forbedringer.

- Brug AdGuard VPNs fuldgyldige apps i stedet for webbrowserudvidelser for en mere robust og stabil forbindelse.

- Opleves problemer med at oprette forbindelse til et bestemt sted, prøv at oprette forbindelse til et andet sted. Svarer ingen af lokationerne, genstart appen for at opdatere serverlisten.

- Prøv at skifte mellem mobildata og Wi-Fi: Problemet kan være netværksspecifikt.

- Bruges AdGuard VPN sammen med AdGuard Ad Blocker på mobilen, så sørg for at driftstilstanden *General* eller *VPN* er valgt i app-indstillingerne.

- Slå ikke *Brug QUIC* til i *Avancerede indstillinger*, selvom der opleves konnektivitetsproblemer.

Fejler alt andet, tøv ikke med at kontakte supportteamet på support@adguard-vpn.com for yderligere assistance.
