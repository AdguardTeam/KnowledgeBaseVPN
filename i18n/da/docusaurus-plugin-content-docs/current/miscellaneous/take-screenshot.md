---
title: 'Sådan tages et skærmfoto'
sidebar_position: 4
---

Et skærmfoto er et fotografi/billede af enhedens skærm, der kan genereres ved brug af standardværktøjer eller et særligt program/app.

Et skærmfoto (eller flere) kræves nogle gange af supportteamet for bedre at forstå et problem, og ikke alle ved, hvordan skærmfotos tages på en enhed, især af et separat vindue eller et bestemt skærmområde. Genkender man sig selv, som en sådan bruger, så bare rolig. Denne artikel beskriver en række metoder til skærmfotografering på forskellige platforme.

## Sådan tages et skærmfoto

Her findes alle de nødvendige genvejstaster, man bør kende, for at tage skærmfotos på en computer eller mobilenhed.

### Android

Et skærmfoto på en Android-enhed kan tages på forskellige måder afhængigt af enhedsmodel og -producent.

Generelt kan flg. knapkombination bruges til Android:

- **Tryk og hold på knapperne *Lydstyrke Ned* og *Tænd/Sluk* samtidigt i 1–2 sekunder**

Android fotograferer hele skærmen og gemme den som et foto. Skærmfotoet kan derefter findes i Screenshots-mappe i Galleri-appen.

Fremgangsmåden kan dog, som allerede nævnt, variere afhængigt af enheden. Lad os se på andre kombinationsmuligheder:

- **Tryk og hold på knapperne *Hjem* og *Tænd/Sluk* samtidigt i 1–2 sekunder;**
- **Tryk og hold på knapperne *Tilbage* og *Hjem* samtidigt**

Fra Android 8 kan et skærmfoto også tages ved at placere kanten af en åben hånd lodret langs venstre/højre skærmkant og stryge hånden over mod den anden skærmkant, mens håndkanten berører skærmen.

Fungerer metoden ikke, tjek *Indstillinger* → *Avancerede funktioner* → *Bevægelser og fagter* → aktivér *Stryg håndkant for skærmfoto*.

Derudover kan der altid bruges særlige skærmfoto-apps, f.eks. *Screenshot Easy*, *Screenshot Ultimate*, *Screenshot Snap* mv.

### iOS

Enhver iOS-enhed (bortset fra gamle) har skærmfotomulighed via standardværktøjer.

Brug flg. kombination for at tage et skærmfoto på en iOS-enhed:

- **Tryk på knapperne *Sov/Vågn* (sideknap) og *Hjem* samtidigt, og slip dem derefter hurtigt**

og til iPhone X eller senere:

- **Tryk på knapperne *Sov/Vågn* og *Lydstyrke p* samtidigt, og slip dem derefter hurtigt**

iOS fotograferer hele skærmen og gemme den som et foto. Det kan herefter findes i en standard Foto-app.

### Windows

- **Tryk på tasten *PrtScn* for at tage et skærmfoto i Windows**

På nogle bærbare skal knappen *Fn* holdes nede, før der trykkes på *PrtScn*.

*Bemærk, at knappen PrtScn (Print Screen) forkortes forskelligt på forskellige tastaturer — PrntScrn, PrtScn, PrtScr eller PrtSc.*

Windows fotograferer hele skærmen og kopierer den til udklipsholderen.

Brug flg. kombination for at tage et skærmfoto af et aktivt vindue:

- **Hold *Alt* nede og tryk på *PrtScn* (eller *Fn + Alt + PrtScn* på visse bærbare)**

Brug flg. kombination for at tage et skærmfoto af et bestemt område:

- ***Hold knapperne *Win* (Windows-knappen) samt *Shift* nede, og tryk på ***S******

Når skærmfotoet er taget, gemmes det i udklipsholderen. Normalt vil det derefter kunne indsættes i f.eks. et dokument vha. standardknapkombinationen *Ctrl + V*. Ved behov for at gemme skærmfotoet i en fil, åbn standardprogrammet **Paint** (eller ethvert andet billedbehandlingsprogram). Indsæt skærmfotoet i Paint vha. samme standardknapkombination eller ved at klikke på Indsæt-knappen (normalt øverst til venstre) og derefter gemme det.

I Windows 8 og 10 kan skærmfoto tages meget hurtigt med *Win + PrtScn*-kombinationen. Så snart der trykkes på disse taster, gemmes skærmfotoet automatisk som en billedfil i mappen Billeder → Screenshots.

Der er også et dedikeret program til brug for skærmfotos kaldet *Snipping Tool*, tilgængeligt via Start-menuen blandt computerens standardprogrammer. Med Snipping Tool kan ethvert skrivebordsområde eller hele skærmen knipses. Efter at have taget et skærmfoto med dette program, kan fotoet f.eks. redigeres og gemmes lokalt eller eksternt.

Man kan også afprøve forskellige apps til at tage computerskærmfotos, såsom **PicPick**, **Nimbus Screenshot**, **Screenshot Captor**, **Snipaste**, **Monosnap** mv.

### macOS

Brug flg. knapkombination for at tage et skærmfoto på en Mac:

- ***Tryk og hold på ***⌘ Cmd + Shift + 3*** samtidigt***

Mac'en fotograferer hele skærmen og gemme den som en fil på skrivebordet.

Brug flg. kombination for at tage et skærmfoto af et aktivt vindue:

- **Tryk og hold på tasterne *⌘ Cmd + Shift + 4 + Mellemrum* samtidigt.  Markøren skifter herefter til et kameraikon. Klik på vinduet for at affotografere det. Tryk på Esc-knappen for at annullere et skærmfoto**

Brug flg. kombination for at tage et skærmfoto af et bestemt område:

- ***Tryk og hold på ***⌘ Cmd + Shift + 4****** samtidigt. Træk trådkorset for at vælge det ønskede område. Slip musetasten/pegefeltet for at tage skærmfotoet, tryk på Esc-knappen for at annullere det.

Brug flg. kombination for at tage et skærmfoto af *Touch Bar* (MacBook Pro):

- ***Hold ***⌘ Cmd + Shift + 6*** nede samtidigt***

Hele *Touch Bar* affotograferes og gemmer som en fil på skrivebordet.

For at kopiere et skærmfoto til udklipsholderen i stedet for at gemme det, hold *Ctrl* nede sammen med en af kombinationerne ovenfor. Skærmfotoet kan derefter indsættes fra udklipsholderen i f.eks. et dokument eller et andet billede ved brug af kombinationen *Cmd + V*.

Man kan også tage skærmfotos vha. **Forhåndsvisning** og vælge **Tag skærmfoto** (af det valgte område, vindue eller hele skærmen). Med **Preview** kan skærmfotos gemmes i JPG-, TIFF-, PDF-formater mv.
