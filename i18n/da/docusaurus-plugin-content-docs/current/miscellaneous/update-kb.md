---
title: 'Opdatering af Vidensbase'
sidebar_position: 3
---

Målet med denne vidensbase er at give alle den mest opdaterede information om alle typer AdGuard DNS-relaterede emner. Tingene ændrer sig dog konstant, og nogle gange afspejler en artikel ikke længere tingenes aktuelle tilstand — der er simpelthen ikke så mange af os til at holder øje med hver eneste bit af information og opdatere dem i alle nye versionsudgivelser.

Derfor har vi lagt alt vores KB-indhold på [GitHub](https://github.com/AdguardTeam/KnowledgeBaseVPN), så nu vil alle kunne bidrage til den ved at foreslå redigeringer og oversættelser af eksisterende såvel som nye artikler.

## Sådan foreslås en ændring eller skrives en ny artikel {#suggest-change}

Man kan foreslå ændringer til aktuelle artikler og tilføje nye til vidensbasen vha. funktionaliteten i GitHub nævnt ovenfor. Er man ikke bekendt med principperne for brug af platformen, start da med at læse [-dokumentationen i dette afsnit](https://docs.github.com/en).

Når man er klar til at starte, så arbejd i [ KnowledgeBaseDNS-repo'et](https://github.com/AdguardTeam/KnowledgeBaseVPN). Alle tekster i vores Knowledge Base er skrevet i `Markdown` markup-sproget. Husk dette, når artikler redigeres eller skrives. Følg [dette link](https://docs.github.com/en/get-started/writing-on-github/getting-started-with-writing-and-formatting-on-github/basic-writing-and-formatting-syntax) for at læse mere om Markdown-syntaks.

Knowledge Base-webstedet er bygget vha. Docusaurus 2 — en moderne statisk webstedsgenerator. Tag ved forslag til ændringer/tilføjelser højde for, at alle dokumenter skal overholde platformsprincipperne. Mere om dem kan læses i [guiden tilgængelig via dette link](https://docusaurus.io/docs/category/guides).

Denne Vidensbase kan udrulles lokalt til egen computer til forhåndsvisning af foreslåede ændringer. Detaljeret vejledning til, hvordan dette gøres, findes [i README.md-filen](https://github.com/AdguardTeam/KnowledgeBaseVPN/blob/main/README) på denne videnbases GitHub-side.

## Artikeloversættelse {#translate-adguard}

Oversættelse af de eksisterende artikler i Vidensbase foretages via [Crowdin-platformen](https://crowdin.com/project/adguard-vpn-knowledge-base). Alle oplysninger om oversættelse og brug af Crowdin findes [i den dedikerede artikel](https://adguard.com/kb/miscellaneous/contribute/translate/program/) i AdGuard Ad Blocker Vidensbase.

Under arbejdet på AdGuard VPN Vidensbase-artikler kan man støde på strenge indeholdende flertalsformer, som bør oversættes med ekstra opmærksomhed. [I en separat artikel](https://adguard.com/kb/miscellaneous/contribute/translate/plural-forms/)beskriver vi detaljeret de vanskeligheder, som kan opstå ved oversættelse af strenge med flertalsformer samt giver detaljeret vejledning ift. deres håndtering på Crowdin-platformen.

## Håndtering af åbne problematikker

Nogle gange findes [åbne opgaver](https://github.com/AdguardTeam/KnowledgeBaseVPN/issues/) relateret til opdatering af vidensbasen. Man kan hjælpe med at accelerer færdiggørelsen heraf [på samme måde](#suggest-change), som man ville foreslå andre ændringer til denne vidensbase. Vælg den ønskede problematik, og begynd at arbejde på den. Ved evt. spørgsmål, kan disse stilles direkte i problematikkens kommentarfelt.
