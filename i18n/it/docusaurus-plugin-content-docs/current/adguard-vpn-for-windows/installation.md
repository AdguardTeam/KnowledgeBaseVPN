---
title: Installazione e rimozione
sidebar_position: 2
---

## Requisiti di sistema

AdGuard VPN può essere installata solo su dispositivi con **Microsoft Windows 11/10/8.1/8/Vista SP2 (basato soltanto sul Web)**.

## Installazione di AdGuard VPN per Windows

Per installare AdGuard VPN per Windows, visita il [nostro sito Web](https://adguard-vpn.com/welcome.html) e fai clic sul pulsante *Scarica*. Successivamente, verrà scaricato il file `adguardVPNInstaller.exe`. Eseguire il programma di installazione e segui le istruzioni. Il processo richiederà meno di un minuto.

Quindi, dovrai spuntare la casella per accettare i termini dell'EULA e la Politica sulla Privacy. E nell'ultimo passaggio dell'installazione, ti verrà chiesto di autorizzare tramite il tuo account AdGuard o tramite i social network (Google, Apple, Facebook).

## Disinstallazione di AdGuard VPN per Windows

Se decidi di rimuovere AdGuard VPN dal tuo computer, utilizza una delle tre opzioni elencate di seguito:

- Clicca su *Start* e trova AdGuard VPN nell'elenco che si apre. Cliccalo con il destro e seleziona *Disinstalla*.
- Clicca *Start* → *Impostazioni* → *App* → *App e funzionalità*. Trova AdGuard VPN nell'elenco, cliccalo e scegli *Disinstalla*.
- Apri il *Pannello di controllo*, quindi clicca su *Programmi* → *Programmi e funzionalità* → *Disinstalla o cambia un programma*. Trova AdGuard VPN nell'elenco, cliccalo con il destro e seleziona *Disinstalla*.

### Disinstallazione avanzata {#advanced}

Nel caso in cui la disinstallazione regolare non funzioni per qualsiasi motivo, puoi provare a utilizzare un metodo avanzato. Prima di tutto, devi [scaricare lo strumento di disinstallazione](https://cdn.adtidy.org/distr/windows/Uninstall_Utility.zip) creato dai nostri sviluppatori. Estrai l'archivio in qualsiasi cartella sul tuo PC ed esegui il file **Adguard.UninstallUtility.exe**, quindi, consenti all'app di apportare modifiche al tuo dispositivo. Poi, segui le istruzioni seguenti:

1. Scegli *Disinstallazione standard*, *Elimina AdGuard VPN*, e clicca su *Disinstalla*

    ![Disinstallazione standard *border](https://cdn.adguardvpn.com/content/kb/vpn/windows/standard_uninstall.png)

1. Attendi il termine della disinstallazione

    ![Disinstallazione terminata *border](https://cdn.adguardvpn.com/content/kb/vpn/windows/standard_uninstall_2.png)

    :::note

    Segui i prossimi passaggi soltanto se l'esecuzione dei primi due passaggi non è stata sufficiente per qualche motivo. Consigliamo vivamente di contattare il nostro team di supporto prima di utilizzare i passaggi dal 3 al 4 delle istruzioni di disinstallazione avanzata.

    :::

1. Scegli *Disinstallazione avanzata*, *Elimina AdGuard VPN*, quindi clicca su *Disinstalla*

    ![Disinstallazione avanzata *border](https://cdn.adguardvpn.com/content/kb/vpn/windows/advanced_uninstall.png)

1. Attendi il termine della disinstallazione

    ![Disinstallazione terminata *border](https://cdn.adguardvpn.com/content/kb/vpn/windows/advanced_uninstall_2.png)

AdGuard è stato disinstallato correttamente!
