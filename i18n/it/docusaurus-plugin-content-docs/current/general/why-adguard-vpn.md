---
title: 'Perché AdGuard VPN è l''opzione migliore'
sidebar_position: 2
---

Quando ci si appresta a sottoscrivere un [abbonamento a lungo termine a una VPN](/general/subscription), gli utenti ne valutano più frequentemente la velocità, la sicurezza e il prezzo. Questi sono punti molto importanti, ma c'è molto di più! AdGuard VPN ha una dozzina di caratteristiche chiave che la rendono la scelta migliore.

*Per cominciare, esaminiamo le funzionalità ineguagliate di AdGuard VPN che non troverai in nessun'altra VPN.*

## 1. Protocollo proprietario

Dall'inizio, abbiamo deciso di sviluppare e implementare un protocollo VPN interno invece di scegliere una soluzione predefinita: sarebbe stato troppo facile, inoltre, non eravamo soddisfatti dei protocolli esistenti. Il risulato è diventato il [protocollo di AdGuard VPN](/general/adguard-vpn-protocol).

Nella scelta di un servizio VPN, spesso ci si trova di fronte a un compromesso tra velocità e sicurezza. Il protocollo di AdGuard VPN è un mix perfetto di velocità e sicurezza, quindi non devi sopportare una connessione a Internet lenta o sacrificare la tua privacy. Tra l'altro, si camuffa da traffico regolare ed è molto più difficile individuarlo e bloccarlo.

## 2. Esclusioni di siti web e app

Esistono delle situazioni in cui non necessiti che la tua VPN sia attiva: ad esempio, quando ordini del cibo o utilizzi le mappe. Per questo motivo, AdGuard VPN ha una funzionalità speciale: le Esclusioni.

![Esclusioni](https://cdn.adguard.com/content/blog/articles/adguard-vpn/exclusions-en.png)

Puoi attivare AdGuard VPN **selettivamente**: soltanto per certi siti web o app. Quest'opzione è per coloro che utilizzano un servizio VPN soltanto in situazioni specifiche: per accedere a un sito web bloccato, utilizzare un'app o guardare una serie TV che non è disponibile nel loro paese, o per non esporre i propri dati visitando alcuni siti web. Attivare selettivamente una VPN aiuta anche a risparmiare sul traffico della VPN.

Se preferisci l'anonimato assoluto in gran parte dei casi, puoi attivare AdGuard VPN **dappertutto, tranne che per i siti web o le app esclusi**. Basta aggiungere le tue app di consegna di cibo e i tuoi siti web di pagamento delle utenze a Esclusioni: per essi, la VPN sarà disattivata.

## 3. Bloccare annunci e tracciatori con un server DNS

Affidarsi al server DNS fornito dal tuo ISP di default non è sicuro: il tuo ISP ha molto probabilmente accesso alla tua cronologia di navigazione. Con l'app di AdGuard VPN, puoi scegliere un server DNS sicuro e crittografato dai [fornitori noti di DNS](https://adguard-dns.io/kb/general/dns-providers/), quali AdGuard DNS, Cisco, Cloudflare, Googlee, o Quad9, o persino aggiungere il tuo.

Consigliamo di utilizzare un server di AdGuard DNS: blocca gli annunci e i tracciatori e protegge il tuo dispositivo dai malware.

![Server DNS](https://cdn.adtidy.org/blog/new/lkarpag_dns_screen_en.png)

## 4. Posizioni ultraveloci

![Posizioni dei server VPN](https://cdn.adguard.com/content/blog/articles/adguard-vpn/locations-en.png)

Un'altra funzionalità che distingue AdGuard VPN dalla massa, è che puoi selezionare una posizione in base al suo ping. In pillole, il ping è il tempo impiegato dal pacchetto di dati inviato dal tuo dispositivo, per raggiungere il server e tornare. In caso di dubbio, usa una regola empirica: minore è il ping, più è vicino il server, quindi, maggiore è la sua velocità. Stiamo espandendo costantemente il numero di posizioni, così che tu possa scegliere tra una varietà.

:::note

Per accedere a tutte le posizioni dei server VPN, devi acquistare un abbonamento ad AdGuard VPN.

:::

## 5. Integrazione con AdGuard Ad Blocker

Con le app desktop e le estensioni del browser web, raramente si verificano conflitti tra le app, tranne per gli antivirus e altri tipi simili di software.

Con i dispositivi mobili, tuttavia, non è così semplice. Nella stragrande maggioranza dei casi, due app basate sulla VPN non funzioneranno insieme. Sia su Android che iOS, esistono delle limitazioni che lo impediscono.

![Modalità integrata](https://cdn.adguard.com/content/blog/articles/adguard-vpn/integration-en.png)

Tuttavia, siamo riusciti a trovare una soluzione per far convivere AdGuard VPN e AdGuard Ad Blocker. Quando hai entrambe le app di AdGuard installate su un dispositivo, diverranno automaticamente compatibili, senza che ti sia richiesto alcun intervento. Questa è un'opportunità unica per sfruttare due serie di funzionalità, tra cui avresti normalmente dovuto scegliere.

## 6. Supporto QUIC

[QUIC](https://adguard-dns.io/en/blog/dns-over-quic.html#whatisquic) è un protocollo all'avanguardia con molti vantaggi. Il vantaggio principale è che può migliorare la qualità di connessione in condizioni non ideali: ad esempio, sui dispositivi mobili o connettendosi a una Wi-Fi pubblica. Sebbene il nuovo protocollo non influirà sulla velocità quando la connessione è buona e stabile, renderà la situazione decisamente migliore per gli utenti con Internet lento.

:::caution

Il protocollo QUI è abbastanza nuovo e potrebbe essere instabile. Non possiamo garantirne la completa affidabilità in ogni caso.

:::

*Ora, passiamo alla serie di elementi di cui ogni VPN decente non può fare a meno.*

## 7. Kill Switch

Kill Switch è essenziale se, ad esempio, utilizzi una rete mobile o ti connetti spesso alle reti Wi-Fi pubbliche nei centri commerciali, bar, in metro, o all'aeroporto. Per il semplice motivo che, se la tua VPN si arresta improvvisamente e la connessione diventa insicura, è possibile che le tue informazioni sensibili saranno esposte a truffatori o criminali informatici.

Se per qualche motivo la connessione alla tua VPN viene interrotta, Kill Switch ti disconnetterà automaticamente da Internet, impedendo agli utenti malevoli di impossessarsi delle tue informazioni.

## 8. Protezione automatica

Questa funzionalità è stata sviluppata appositamente per le reti non protette. Se abiliti la Protezione automatica, non dimenticherai mai di abilitare la VPN, visitando luoghi pubblici. Se entri in un bar e ti connetti a una rete Wi-Fi locale, sarai connesso automaticamente ad AdGuard VPN.

:::note Compatibilità

Protezione automatica è disponibile su AdGuard VPN per iOS e Android.

:::

## 9. Dieci connessioni simultanee

Con un abbonamento ad AdGuard VPN, puoi connettere fino a dieci dispositivi *simultaneamente*.

Alcuni fornitori di VPN consentono di accedere al loro servizio soltanto su un *massimo di dieci dispositivi*. Con AdGuard VPN, *non importa* su quanti dispositivi accedi al tuo profilo di AdGuard, ma puoi avere fino a dieci connessioni VPN abilitate in contemporanea.

Coloro che non hanno un abbonamento, possono utilizzare AdGuard VPN su *due dispositivi contemporaneamente*, dandoci un'altra carta vincete contro i concorrenti: gran parte dei servizi VPN gratuiti ti consentono di utilizzare soltanto un dispositivo per volta.

## 10. Streaming sicuro

I servizi di streaming non amano le VPN per ovvi motivi: secondo le statistiche, circa il 20% degli utenti installa una VPN principalmente per guardare spettacoli, serie TV e film, superando il blocco geografico. Questo perché le piattaforme di streaming tendono a fare tutto il possibile per tracciare e bloccare il traffico VPN.

E se ti volessi sentire sicuro guardando contenuti specifici per la tua regone? O non vuoi smettere di guardare delle serie emozionanti, anche quando viaggi in un altro paese? La risposta è semplice: AdGuard VPN, che grazie al suo protocollo unico, può rimanere invisibile ai servizi.

Non approviamo l'utilizzo di AdGuard VPN per aggirare i regolamenti sul copyright.

## 11. Modalità scura

![Modalità scura *mobile_border](https://cdn.adguardvpn.com/public/Adguard/Blog/vpn/main_en_black.png)

Questa piccola funzionalità merita di una menzione speciale. Difatti, molti utenti desiderano la modalità scura, quindi, non potevamo ignorarli e abbiamo aggiunto un interruttore del tema, per tutti i prodotti di AdGuard VPN. Scegli quello che preferisci: chiaro, scuro, o predefinito di sistema. Speriamo che ti unirai al lato oscuro.
