---
title: Come utilzzare Nascondi la mia email
sidebar_position: 5
---

La funzionalità *Nascondi la mia email* è un ottimo strumento per mantenere privato il tuo indirizzo email reale, iscrivendoti a siti web e app che utilizzano Apple ID. Puoi persino utilizzarla per la corrispondenza privata e per gestire tutti i messaggi in entrata, proprio come faresti con un profilo email regolare. Così, puoi proteggere la tua privacy e mantenere il tuo indirizzo email nascosto da occhi indiscreti.

:::note

La funzionalità è disponibile soltanto per iOS 15 e superiori e richiede un abbonamento a iCloud+.

:::

Per utilizzare questa funzionalità, vai in *Impostazioni* → [Il tuo nome] → *iCloud* → *Nascondi la mia email* e segui le istruzioni visualizzate a schermo.

Puoi generare un indirizzo email casuale e univoco che inoltri i messaggi in entrata al tuo indirizzo reale. Potrebbe somigliare a questo: chimney-floture@privaterelay.appleid.com. Non esiste un limite massimo del numero di indirizzi email che puoi creare. Puoi classificarli con etichette e utilizzare ognuno di essi per scopi differenti: iscrizioni, ricezione di newsletter, etc. Apple garantisce che i contenuti dei messaggi gestiti tramite il servizio *Nascondi la mia email* non siano ispezionati, oltre al filtraggio antispam standard.

La funzionalità *Nascondi la mia email* è disponibile anche su Apple Mail. Per inviare un'email senza rivelare il tuo indirizzo email reale, basta selezionare *Nascondi la mia email* nel campo *Da*, durante la composizione del tuo messaggio.

Il servizio *Protezione Email* di DuckDuckGo funziona similmente. Puoi ottenere un indirizzo email `@duck.com` e creare alias email per le iscrizioni e le newsletter. Se questi alias iniziano ad attirare troppo spam, potranno essere facilmente scartati.
