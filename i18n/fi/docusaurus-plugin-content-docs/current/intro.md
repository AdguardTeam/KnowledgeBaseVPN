---
title: AdGuard VPN -yhteenveto
sidebar_position: 1
slug: /
---

## Mikä on VPN ja miksi tarvitset sellaisen?

VPN:n avulla voit muodostaa turvallisen yhteyden toiseen verkkoon Internetissä.

Alun perin VPN:t luotiin yhtä tarkoitukseen — yritysverkkojen turvalliseen yhdistämiseen Internetin kautta, jotta työntekijät voivat liittyä työnantajiensa verkkoihin esimerkiksi kotonaan. Tekniikkaa käytetään myös monissa muissa yhteyksissä, kuten mm. anonyymiin Internet-selaukseen tai oman Internet-käytön piilottamiseen vakoilijoilta julkisissa Wi-Fi-verkoissa.

VPN yhdistää käyttäjän tietokoneen tai mobiililaitteen palvelimeen, joka mahdollistaa verkon selaamisen eri IP-osoitteella. Tällöin ulkopuoliset tarkkailijat eivät näe käyttäjän todellista IP-osoitetta, mikä tekee heidän jäljittämisestään mahdotonta.

VPN:stä puhuttaessa ensimmäinen asia, joka mainitaan, on tietoliikenteen salaus ja siitä seuraava turvallisuus. Mutta mitä se tarkoittaa? VPN luo salatun tunnelin käyttäjän laitteen ja etäpalvelimen välille. Kaikki verkkoliikenteesi kulkee tämän tunnelin läpi, joten tietosi ovat matkan varrella suojassa. Ulkoiselle tarkkailijalle tietoliikenteesi lähde on VPN-palvelin, joten laitteellasi näyttää olevan tämän palvelimen IP-osoite. Tämä konsti peittää käyttäjän identiteetin ja todellisen sijainnin.

VPN-yhteyttä voidaan käyttää:

- todellisen olinpaikan piilotukseen ja anonyymiteettiin
- tietojen suojaukseen — jopa julkisiin Wi-Fi-verkkoihin yhdistettäessä voidaan selata Internetiä turvallisesti
- tiedon väärennykseltä (verkkoliikenteen sieppaukselta) ja Internet-palveluntarjoajan seurannalta suojautumiseen

Salasanat, korttitiedot ja tavalliset henkilökohtaiset perustiedot ovat alttiina Internetiä selattaessa. Jos muodostat yhteyden yleiseen verkkoon VPN:n välityksellä, voit varmistaa, ettei kukaan voi siepata tietojasi.

## Miksi AdGuard VPN?

### Luotettu kehittäjä

AdGuard on toiminut henkilökohtaisen tietosuojauksen ja mainoseston markkinoilla sekä kehittänyt ohjelmistojaan yli 12 vuoden ajan. Tänä aikana yrityksemme on rakentanut moitteettoman maineen ja asiakasmäärämme on ylittänyt 30 miljoonaa.

### Ainutlaatuinen VPN-protokolla

Merkittävin ero AdGuard VPN:n ja sen kilpailijoiden välillä on [itse kehittämämme VPN-protokolla](/general/adguard-vpn-protocol.mdx). Se naamioituu normaaliksi tietoliikenteeksi, jonka ansiosta sen jäljittäminen ja estäminen on paljon vaikeampaa.

### Lokitiedoton käytäntö

Lokitiedoton käytäntö tarkoittaa, ettemme kerää tai säilytä käyttäjien henkilökohtaisia tietoja, emmekä myöskään luovuta niitä ulkopuolisille tahoille. AdGuard VPN:n tietosuojakäytäntö löytyy kokonaisuudessaan [täältä](https://adguard-vpn.com/privacy.html).

### Seurantasuojaus

Minkä tahansa käyttäjän verkkoliikenne voi olla kiinnostavaa ja olla erittäin arvokasta henkilökohtaisten tietojen kaupallistamisen kannalta. Sekä rikolliset että häikäilemättömät Internet-palveluntarjoajat voivat käyttää näitä tietoja. Luotettavan VPN:n avulla voit kuitenkin olla vakuuttunut siitä, ettei palveluntarjoajasi tai kukaan muukaan näe Internet-toimintaasi.

### Erittäin nopeat VPN-palvelimet 53 maassa

- Argentiina
- Australia
- Itävalta
- Belgia
- Brasilia
- Bulgaria
- Kambodža
- Kanada
- Chile
- Kolumbia
- Kroatia
- Kypros
- Tšekki
- Tanska
- Egypti
- Viro
- Suomi
- Ranska
- Saksa
- Kreikka
- Hong Kong
- Unkari
- Intia
- Irlanti
- Israel
- Italia
- Japani
- Kazakstan
- Luxemburg
- Meksiko
- Alankomaat
- Uusi Seelanti
- Norja
- Filippiinit
- Puola
- Portugali
- Romania
- Venäjä
- Serbia
- Singapore
- Slovakia
- Etelä-Afrikka
- Etelä-Korea
- Espanja
- Ruotsi
- Sveitsi
- Taiwan
- Turkki
- Yhdistynyt kuningaskunta
- Yhdistyneet Arabiemiirikunnat
- Yhdysvallat
- Ukraina
- Vietnam
