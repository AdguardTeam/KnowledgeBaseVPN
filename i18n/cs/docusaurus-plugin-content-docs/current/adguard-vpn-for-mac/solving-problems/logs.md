---
title: Jak shromažďovat a odesílat protokoly
sidebar_position: 1
---

Pokud při používání AdGuard VPN pro macOS narazíte na problém, můžete nás o něm informovat zasláním protokolů aplikace.

## Shromažďování a odesílání standardních protokolů

Ve výchozím nastavení používá AdGuard VPN pro macOS standardní úroveň záznamů, tj. základní sběr dat o spuštěných procesech aplikace. Chcete-li tyto protokoly odeslat, postupujte podle následujících kroků:

1. Otevřete AdGuard VPN pro macOS a pokud je to možné, zopakujte akce, které vedly k chybě. Zaznamenejte přesný čas, kdy k této chybě došlo.

2. Klikněte na **Podpora** (v nabídce výše) → **Nahlásit chybu**.

3. V otevřeném formuláři zadejte svou e-mailovou adresu pro zpětnou vazbu a popište nalezenou chybu, včetně času, kdy k ní došlo. Pokud nemůžete problém reprodukovat, uveďte co nejpřesněji, kdy k němu naposledy došlo.

4. Vedle položky **Odeslat podrobné systémové informace** je zaškrtávací políčko, což znamená, že při odesílání hlášení se odesílají také protokoly.

:::note

Pokud je pro vás z nějakého důvodu pohodlnější poslat nám protokoly jiným způsobem, můžete je exportovat sami. Chcete-li to provést, zvolte **Nastavení** → **Obecné** → **Exportovat protokoly** v sekci **Akce** vpravo.

:::

## Shromažďování a odesílání rozšířených protokolů

Ve většině případů je výchozí úroveň záznamů dostatečná pro dohledání případných chyb. V některých případech jsou však vyžadovány podrobnější technické informace o zařízení a připojeních, a pak vás náš tým podpory požádá o povolení rozšířené úrovně záznamů. Chcete-li odeslat tento typ protokolů, postupujte podle následujících kroků:

1. Otevřete AdGuard VPN pro macOS a vyberte **Nastavení** → **Obecné** → **Pokročilá nastavení**.

2. V části **Úroveň záznamu** vyberte možnost **Zaznamenat vše**.

3. Zopakujte akce, které vedly k chybě a zaznamenejte čas, kdy k ní došlo.

4. Přepněte úroveň záznamů zpět na **Zaznamenat výchozí**.

5. Poté vyberte **Podpora** (v nabídce výše) → **Nahlásit chybu**.

6. V otevřeném formuláři zadejte svou e-mailovou adresu pro zpětnou vazbu a popište nalezenou chybu, včetně času, kdy k ní došlo.

7. Ujistěte se, že je zaškrtnuto políčko **Odeslat podrobné systémové informace**, a klikněte na **Odeslat**.

:::note

Pokud je pro vás z nějakého důvodu pohodlnější poslat nám protokoly jiným způsobem, můžete je exportovat sami. Chcete-li to provést, zvolte **Nastavení** → **Obecné** → **Exportovat protokoly** v sekci **Akce** vpravo.

:::

Tato sekce je pravidelně aktualizována. Pokud jste v článcích uvedených v této sekci nenašli řešení svého problému, kontaktujte technickou podporu AdGuardu na adrese support@adguard-vpn.com.
