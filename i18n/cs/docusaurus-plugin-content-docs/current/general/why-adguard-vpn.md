---
title: 'Proč je AdGuard VPN tou lepší volbou'
sidebar_position: 2
---

Když se uživatelé rozhodují o [dlouhodobém předplatném VPN](subscription.md), nejčastěji hodnotí rychlost, zabezpečení a cenu. To jsou velmi důležité body, ale je toho mnohem víc! AdGuard VPN má tucet klíčových výhod, které z ní dělají "lepší možnost".

*Začněme tím, že si projdeme bezkonkurenční funkce AdGuard VPN, které nenajdete u žádné jiné VPN.*

## 1. Vlastní protokol
Od samého počátku jsme se rozhodli vytvořit a nasadit vlastní protokol VPN, místo toho, abychom vybrali hotové řešení — to by bylo příliš snadné a navíc jsme nebyli spokojeni se stávajícími protokoly. Výsledkem je [protokol AdGuard VPN](adguard-vpn-protocol.mdx).

Při výběru služby VPN se lidé často rozhodují mezi rychlostí a bezpečností. Protokol AdGuard VPN je dokonalou kombinací rychlosti a zabezpečení, takže nemusíte snášet pomalé připojení k internetu ani obětovat své soukromí. Mimo jiné se maskuje jako běžný datový provoz a je mnohem těžší ho odhalit a zablokovat.

## 2. Výjimky
*Seznamy výjimek* umožňují vybrat weby, pro které má být VPN zapnuta a pro které vypnuta. V AdGuard VPN existují dva provozní režimy: *Obecný* a *Selektivní*. V *Obecném režimu* funguje AdGuard VPN všude kromě webů přidaných do výjimek. A naopak v *Selektivním režimu* VPN nefunguje nikde jinde než na webech zařazených do výjimek. Můžete také snadno importovat/exportovat seznamy výjimek. Informace o této funkci naleznete v *přehledu funkcí* pro produkt, o který máte zájem.

![Příklad seznamu výjimek pro selektivní režim](https://cdn.adguard.com/public/Adguard/Blog/vpn_export_exclusions.png)

Webové stránky můžete do výjimek přidat ručně nebo je vybrat ze seznamu oblíbených služeb. Seznamy jsou rozděleny do osmi kategorií: sociální sítě, messengery, služby pro streamování videa a hudby, hry, nakupování, vyhledávače a nástroje pro pracovní komunikaci.

> Tato funkce je dostupná pro všechny platformy kromě iOS.

## 3. Výběr DNS serveru
Už se nemusíte spoléhat na server DNS nabízený vaším poskytovatelem internetových služeb (ISP)! Za prvé, není to bezpečné: váš ISP má pravděpodobně přístup k vaší historii prohlížení. Za druhé, lidé DNS často podceňují, přestože dokáže odstranit reklamy a slídiče, chránit zařízení před malwarem nebo například umožnit bezpečné vyhledávání a blokovat obsah pro dospělé.

Můžete si vybrat DNS servery od [známých poskytovatelů](https://kb.adguard.com/en/general/dns-providers) jako je AdGuard, Cisco, Cloudflare, Google nebo Quad9, nebo dokonce nakonfigurovat použití vlastního DNS serveru.

## 4. Nejrychlejší umístění

Další funkcí, kterou se AdGuard VPN odlišuje od ostatních, je možnost výběru umístění na základě jeho odezvy ping. Stručně řečeno, ping je doba, za kterou datový paket odeslaný z vašeho zařízení dosáhne serveru a vrátí se zpět. V případě pochybností se řiďte pravidlem: čím nižší je ping, tím je server blíže a tím vyšší je jeho rychlost. Neustále rozšiřujeme počet umístění, abyste si mohli vybírat z pestré nabídky.

> Všimněte si, že pro přístup ke všem umístěním VPN serverů si musíte zakoupit předplatné AdGuard VPN.

## 5. Kompatibilita s blokátorem reklam AdGuard

U desktopových aplikací a rozšíření prohlížeče je to samozřejmé — málokdy dochází ke konfliktům mezi aplikacemi, s výjimkou antivirů a dalšího podobně zaměřeného softwaru.

Naproti tomu u mobilních zařízení to tak jednoduché není. V naprosté většině případů nebudou dvě aplikace VPN fungovat společně, protože tomu brání určitá omezení způsobená operačním systémem, a to jak v systému Android, tak v systému iOS.

Podařilo se nám však najít řešení, jak spřátelit AdGuard VPN a blokátor reklam AdGuard. Pokud máte v jednom zařízení nainstalovány obě aplikace AdGuard současně, stanou se automaticky kompatibilními, aniž byste museli cokoli dělat. Jedná se o jedinečnou příležitost využít dvě sady funkcí, mezi kterými byste si za normálních okolností museli vybrat.

## 6. Podpora QUIC
[QUIC](https://adguard.com/en/blog/dns-over-quic.html) je špičkový protokol, který má mnoho výhod. Hlavní výhodou je, že může zlepšit kvalitu připojení v neideálních podmínkách – například na mobilních zařízeních nebo při připojení k veřejné Wi-Fi. Nový protokol sice neovlivní rychlost, pokud je připojení v pořádku a stabilní, ale rozhodně zlepší situaci uživatelů s pomalým internetem.

*Nyní přejděme k sadě položek, bez kterých se žádná slušná VPN neobejde.*

## 7. Kill Switch
Kill Switch je nezbytný, pokud například často používáte mobilní síť nebo se připojujete k veřejným sítím Wi-Fi v nákupních centrech, kavárnách, v metru nebo na letišti. Z jednoduchého důvodu — pokud VPN náhle přestane fungovat a připojení se stane nezabezpečeným, je pravděpodobné, že vaše citlivé informace budou vystaveny podvodníkům nebo kyberzločincům.

Pokud dojde z nějakého důvodu k přerušení připojení k síti VPN, funkce Kill Switch automaticky odpojí internetové připojení a zabrání tak útočníkům zmocnit se vašich informací. S Kill Switch máte jistotu, že jste v bezpečných rukou. Pokud vám záleží na soukromí nebo si alespoň ceníte svých osobních údajů, nepřehlédněte tuto neprůstřelnou metodu.

## 8. Dělený tunel
Tato funkce se podobá výše uvedeným seznamům výjimek. Jediný rozdíl je v tom, že zde můžete vyloučit aplikace namísto webových stránek.

## 9. Automatická ochrana
Tato funkce byla vyvinuta speciálně pro nezabezpečené sítě. Pro pohodlí uživatelů jsme znemožnili zapomenout zapnout VPN při návštěvě veřejných míst. Pokud zavítáte do kavárny a připojíte se k místní síti Wi-Fi, budete automaticky připojeni k AdGuard VPN.

## 10. Až pět připojených zařízení současně
AdGuard VPN nabízí svým předplatitelům pět současných připojení. Zvláštní důraz klademe na slovo *současných*. Zde je důvod. Někteří poskytovatelé VPN umožňují přihlášení ke své službě pouze na *maximálně pěti zařízeních*. S AdGuard VPN *neexistuje žádný limit* pro počet zařízení, která mohou být přihlášena k vašemu účtu, ale současně můžete mít povoleno pět připojení VPN. Ti, kteří nemají předplatné, mohou AdGuard VPN používat na *dvou zařízeních*, což nám dává další trumf do hry proti konkurenci — většina služeb VPN má ve svých bezplatných verzích pouze *jedno zařízení*.

## 11. Bezpečné streamování
Streamovací služby nemají VPN rády ze zřejmých důvodů: podle statistik si přibližně 20 % uživatelů instaluje VPN hlavně proto, aby mohli sledovat pořady, seriály a filmy s cílem obejít geografické blokování. Proto se streamovací platformy snaží sledovat provoz VPN a blokovat jej.

Ale co když se chcete cítit bezpečně při sledování obsahu specifického pro váš region? Nebo nechcete přestat sledovat vzrušující seriály, i když cestujete do jiné země? Odpověď je jednoduchá - AdGuard VPN, která díky svému jedinečnému protokolu může zůstat pro služby neviditelná.

> Neschvalujeme používání AdGuard VPN k obcházení předpisů o autorských právech.

## 12. Tmavý motiv

![Tmavý motiv](https://cdn.adguard.com/public/Adguard/Blog/vpn/main_en_black.png)

Tato drobnost si zaslouží zvláštní zmínku. Mnoho uživatelů touží po tmavém motivu, takže jsme to nemohli ignorovat a přidali jsme přepínač motivů pro všechny produkty AdGuard VPN. Vyberte si ten, který se vám líbí více — světlý, tmavý nebo podle systému. Doufám, že se přidáte na temnou stranu.
