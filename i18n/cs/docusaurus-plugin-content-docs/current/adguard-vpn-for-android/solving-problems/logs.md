---
title: Jak shromažďovat a odesílat protokoly
sidebar_position: 2
---

Pokud při používání AdGuard VPN pro Android narazíte na problém, můžete nás o něm informovat zasláním protokolů aplikace.

## Shromažďování a odesílání standardních protokolů

Ve výchozím nastavení používá AdGuard VPN pro Android **Výchozí** úroveň záznamů, tj. základní sběr dat o spuštěných procesech aplikace. Chcete-li tyto protokoly odeslat, postupujte podle následujících kroků:

1. Otevřete AdGuard VPN pro Android a pokud je to možné, zopakujte akce, které vedly k chybě. Zaznamenejte přesný čas, kdy k této chybě došlo.

2. Otevřete **Nastavení** kliknutím na ikonu ozubeného kola v pravém dolním rohu → **Podpora** → **Nahlásit chybu**.

3. V otevřeném formuláři zadejte svou e-mailovou adresu pro zpětnou vazbu a popište nalezenou chybu, včetně času, kdy k ní došlo. Pokud nemůžete problém reprodukovat, uveďte co nejpřesněji, kdy k němu naposledy došlo.

4. Vedle položky **Odeslat protokoly aplikace a systémové informace** je zaškrtávací políčko, což znamená, že při odesílání hlášení se odesílají také protokoly.
> Pokud je pro vás z nějakého důvodu pohodlnější poslat nám protokoly jiným způsobem, můžete je exportovat sami. Chcete-li to provést, přejděte do **Nastavení** → **Podpora** → **Exportovat protokoly a systémové informace**.

## Shromažďování a odesílání rozšířených protokolů

Ve většině případů je **Výchozí** úroveň záznamů dostatečná pro dohledání případných chyb. V některých případech jsou však vyžadovány podrobnější technické informace o zařízení a připojeních, a pak vás náš tým podpory požádá o povolení **Rozšířené** nebo **Extrémní** úrovně záznamů. Chcete-li odeslat tyto typy protokolů, postupujte podle následujících kroků:

1. Otevřete AdGuard VPN pro Android a vyberte **Nastavení** (ikona ozubeného kola v pravém dolním rohu) → **Nastavení aplikace** → **Pokročilá nastavení** → **Úroveň záznamů**.

2. V části **Úroveň záznamů** vyberte **Rozšířenou** nebo **Extrémní** úroveň záznamů.

3. Zopakujte akce, které vedly k chybě a zaznamenejte čas, kdy k ní došlo.

4. Přepněte úroveň záznamů zpět na **Výchozí**.

5. Poté otevřete **Nastavení** klepnutím na ikonu ozubeného kola v pravém dolním rohu → **Podpora** → **Nahlásit chybu**.

6. V otevřeném formuláři zadejte svou e-mailovou adresu pro zpětnou vazbu a popište nalezenou chybu, včetně času, kdy k ní došlo.

7. Ujistěte se, že je zaškrtnuto políčko **Odeslat protokoly aplikace a systémové informace** a klepněte na **Odeslat**.
> Pokud je pro vás z nějakého důvodu pohodlnější poslat nám protokoly jiným způsobem, můžete je exportovat sami. Chcete-li to provést, přejděte do **Nastavení** → **Podpora** → **Exportovat protokoly a systémové informace**.
