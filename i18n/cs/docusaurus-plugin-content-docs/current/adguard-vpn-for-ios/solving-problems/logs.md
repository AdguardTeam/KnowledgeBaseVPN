---
title: Jak shromažďovat a odesílat protokoly
sidebar_position: 2
---

Pokud při používání AdGuard VPN pro iOS narazíte na problém, můžete nás o něm informovat zasláním protokolů aplikace.

## Shromažďování a odesílání standardních protokolů

Ve výchozím nastavení používá AdGuard VPN pro iOS standardní úroveň záznamů, tj. základní sběr dat o spuštěných procesech aplikace. Chcete-li tyto protokoly odeslat, postupujte podle následujících kroků:

1. Otevřete AdGuard VPN pro iOS a pokud je to možné, zopakujte akce, které vedly k chybě. Zaznamenejte přesný čas, kdy k této chybě došlo.

2. Vyberte *Nastavení* v pravém dolním rohu obrazovky, poté vyberte *Podpora* a klikněte na *Zanechat zpětnou vazbu*.

3. V otevřeném formuláři zadejte svou e-mailovou adresu pro zpětnou vazbu a popište nalezenou chybu, včetně času, kdy k ní došlo. Pokud nemůžete problém reprodukovat, uveďte co nejpřesněji, kdy k němu naposledy došlo.

4. Vedle položky *Odeslat podrobné systémové informace* je zaškrtávací políčko, což znamená, že při odesílání hlášení se odesílají také protokoly. Nakonec klikněte na *Odeslat*.
> Pokud je pro vás z nějakého důvodu pohodlnější poslat nám protokoly jiným způsobem, můžete je exportovat sami. Chcete-li to provést, vyberte *Exportovat záznamy* v části *Podpora*.

## Shromažďování a odesílání rozšířených protokolů

Ve většině případů je výchozí úroveň záznamů dostatečná pro dohledání případných chyb. V některých případech jsou však vyžadovány podrobnější technické informace o zařízení a připojeních, a pak vás náš tým podpory požádá o povolení rozšířené úrovně záznamů. Chcete-li odeslat tento typ protokolů, postupujte podle následujících kroků:

1. Otevřete AdGuard VPN pro iOS a vyberte *Nastavení* v pravém dolním rohu obrazovky.

2. Vyberte *Nastavení aplikace* a *Pokročilá nastavení*.

3. V části *Úroveň záznamu* vyberte *Pokročilý*.

4. Zopakujte akce, které vedly k chybě a zaznamenejte čas, kdy k ní došlo.

5. Přepněte úroveň záznamů zpět na *Výchozí*.

6. Poté se vraťte do hlavní části *Nastavení*, vyberte *Podpora* a poté *Zanechte zpětnou vazbu*.

7. V otevřeném formuláři zadejte svou e-mailovou adresu pro zpětnou vazbu a popište nalezenou chybu, včetně času, kdy k ní došlo.

8. Ujistěte se, že je zaškrtnuto *Odeslat podrobné systémové informace* a klikněte na *Odeslat*.
> Pokud je pro vás z nějakého důvodu pohodlnější poslat nám protokoly jiným způsobem, můžete je exportovat sami. Chcete-li to provést, vyberte *Exportovat záznamy* v části *Podpora*.
