---
title: Jak shromažďovat a odesílat protokoly
sidebar_position: 2
---

Pokud při používání AdGuard VPN pro iOS narazíte na problém, můžete nás o něm informovat zasláním protokolů aplikace.

## Shromažďování a odesílání standardních protokolů

Ve výchozím nastavení používá AdGuard VPN pro iOS *Výchozí* úroveň záznamu. Shromažďuje základní údaje o spuštěných procesech aplikace. Chcete-li tyto protokoly odeslat, postupujte podle následujících kroků:

1. Připojte se k AdGuard VPN pro iOS. Pokud je to možné, zopakujte činnosti, které vedly k chybě. Zaznamenejte přesný čas, kdy k chybě došlo (např. 15:35).

2. Otevřete AdGuard VPN a klepněte na ikonu Nastavení ⚙ v pravém dolním rohu obrazovky. Vyberte *Podpora* a klepněte na možnost *Nahlásit chybu*.

3. V otevřeném formuláři zadejte svou e-mailovou adresu pro zpětnou vazbu a popište nalezenou chybu, včetně času, kdy k ní došlo. Pokud nemůžete problém reprodukovat, uveďte co nejpřesněji, kdy k němu naposledy došlo.

4. Zaškrtněte políčko *Odeslat záznamy aplikací a systémové informace*. Při odesílání zprávy k ní budou připojeny záznamy.

5. Klepněte na *Odeslat*.

:::info

Pokud je pro vás z nějakého důvodu pohodlnější poslat nám protokoly jiným způsobem, můžete je exportovat sami. Chcete-li to provést, přejděte na *Nastavení* → *Obecné* → *Pokročilé* a klepněte na *Exportovat protokoly a systémové informace*.

:::

## Shromažďování a odesílání podrobných záznamů

Ve většině případů je výchozí úroveň záznamů dostatečná pro dohledání případných chyb. Někdy však mohou být vyžadovány podrobnější technické informace o zařízení a připojeních. V takovém případě vás náš tým podpory požádá o povolení úrovně záznamů *Rozšířený* nebo *Extrémní*. Chcete-li odeslat tento typ protokolů, postupujte podle následujících kroků:

1. Otevřete AdGuard VPN pro iOS a klepněte na ikonu Nastavení ⚙ v pravém dolním rohu obrazovky.

2. Vyberte *Obecné* a poté *Pokročilé*.

3. V sekci *Úroveň záznamů* vyberte *Rozšířený* nebo *Extrémní*.

4. Zopakujte akce, které vedly k chybě a zaznamenejte čas, kdy k ní došlo (např. 14:23).

5. Přepněte úroveň záznamů zpět na *Výchozí*.

6. Vraťte se do *Nastavení*, klepněte na *Podpora* a poté *Nahlásit chybu*.

7. V otevřeném formuláři zadejte svou e-mailovou adresu pro zpětnou vazbu a popište nalezenou chybu, včetně přesného času, kdy k ní došlo.

8. Ujistěte se, že je zaškrtnuto *Odeslat protokoly aplikace a systémové informace* a klepněte na *Odeslat*.

:::info

Pokud je pro vás z nějakého důvodu pohodlnější poslat nám protokoly jiným způsobem, můžete je exportovat sami. Chcete-li to provést, přejděte na *Nastavení* → *Obecné* → *Pokročilé* a klepněte na *Exportovat protokoly a systémové informace*.

:::
