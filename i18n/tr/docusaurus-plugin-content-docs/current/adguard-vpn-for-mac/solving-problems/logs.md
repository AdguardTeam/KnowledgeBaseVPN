---
title: 'Günlükler nasıl toplanır ve gönderilir'
sidebar_position: 1
---

Mac için AdGuard VPN kullanırken bir sorunla karşılaşırsanız, uygulama günlüklerini göndererek bize bildirebilirsiniz.

## Standart günlükleri toplama ve gönderme

Varsayılan olarak, Mac için AdGuard VPN, uygulamanın çalışan süreçleri hakkında temel veri toplama olan standart günlük kayıt düzeyini kullanır. Bu günlükleri göndermek için sonraki adımları takip edin:

1. Mac için AdGuard VPN'i açın ve mümkünse hataya neden olan işlemleri tekrarlayın. Bu hatanın oluştuğu tam zamana dikkat edin.

2. **Destek** (yukarıdaki menüde) → **Hata bildir** öğesine tıklayın.

3. Açılan formda, geri bildirim için e-posta adresinizi girin ve bulunan hatayı, bu hatanın oluştuğu zaman da dahil olmak üzere açıklayın. Sorunu yeniden oluşturamıyorsanız, en son ne zaman oluştuğunu olabildiğince doğru bir şekilde belirtin.

4. **Teknik günlükleri ekle** öğesinin yanında bir onay işareti vardır; bu, bir rapor gönderdiğinizde günlükleri de göndereceğiniz anlamına gelir.
> Herhangi bir nedenle bize günlükleri başka bir şekilde göndermeniz daha uygunsa, bunları kendiniz dışa aktarabilirsiniz. Bunu yapmak için **Ayarlar** → **Genel** → sağdaki **Eylemler** **Günlükleri dışa aktar** öğesini seçin.

## Genişletilmiş günlükleri toplama ve gönderme

Çoğu durumda, olası hataların izini sürmek için varsayılan günlük kayıt düzeyi yeterlidir. Ancak, cihaz ve bağlantılar hakkında daha ayrıntılı teknik bilgilerin gerekli olduğu durumlar vardır ve bu durumda destek ekibimiz, genişletilmiş günlük kayıt düzeyini etkinleştirmenizi ister. Bu tür günlükleri göndermek için şu adımları takip edin:

1. Mac için AdGuard VPN'i açın ve **Ayarlar** → **Genel** → **Gelişmiş ayarlar** öğesini seçin.

2. **Günlük kayıt düzeyi** bölümünde, **Her şeyi kaydet** öğesini seçin.

3. Hataya neden olan işlemleri tekrarlayın ve meydana geldiği zamana dikkat edin.

4. Kayıt düzeyini **Varsayılan olarak tekrar kaydet** olarak değiştirin.

5. Ardından **Destek** (yukarıdaki menüde) → **Hata bildir** öğesini seçin.

6. Açılan formda, geri bildirim için e-posta adresinizi girin ve bulunan hatayı, bu hatanın oluştuğu zaman da dahil olmak üzere açıklayın.

7. **Teknik günlükleri ekle** öğesinin yanında bir onay işareti olduğundan emin olun ve **Gönder** öğesine tıklayın.
> Herhangi bir nedenle bize günlükleri başka bir şekilde göndermeniz daha uygunsa, bunları kendiniz dışa aktarabilirsiniz. Bunu yapmak için **Ayarlar** → **Genel** → sağdaki **Eylemler** **Günlükleri dışa aktar** öğesini seçin.

Bu bölüm düzenli olarak güncellenmektedir. Bu bölümde verilen makalelerde sorununuza bir çözüm bulamadıysanız, support@adguard-vpn.com adresinden AdGuard teknik desteği ile iletişime geçin.