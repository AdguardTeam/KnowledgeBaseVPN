---
title: Günlükler nasıl toplanır ve gönderilir
sidebar_position: 2
---

Android için AdGuard VPN kullanırken bir sorunla karşılaşırsanız, uygulama günlüklerini göndererek bize bildirebilirsiniz.

## Standart günlükleri toplama ve gönderme

Varsayılan olarak, Android için AdGuard VPN **Varsayılan** günlük kayıt düzeyini, yani uygulamanın çalışan süreçleriyle ilgili temel veri toplamasını kullanır. Bu günlükleri göndermek için sonraki adımları izleyin:

1. Android için AdGuard VPN'i açın ve mümkünse hataya neden olan işlemleri tekrarlayın. Bu hatanın oluştuğu tam zamana dikkat edin.

2. Sağ alt köşedeki dişli çark simgesine tıklayarak **Ayarlar** öğesini açın → **Destek** → **Hata bildir**.

3. Açılan formda, geri bildirim için e-posta adresinizi girin ve bulunan hatayı, bu hatanın oluştuğu zaman da dahil olmak üzere açıklayın. Sorunu yeniden oluşturamıyorsanız, en son ne zaman oluştuğunu olabildiğince doğru bir şekilde belirtin.

4. **Detaylı sistem bilgisi gönder** öğesinin yanında bir onay işareti vardır; bu, bir rapor gönderdiğinizde günlükleri de göndereceğiniz anlamına gelir.
> Herhangi bir nedenle bize günlükleri başka bir şekilde göndermeniz daha uygunsa, bunları kendiniz dışa aktarabilirsiniz. Bunu yapmak için **Ayarlar** → **Destek** → **Günlükleri ve sistem bilgisini dışa aktar** öğesine gidin.

## Genişletilmiş günlükleri toplama ve gönderme

Çoğu durumda, olası hataların izini sürmek için **Varsayılan** günlük kayıt düzeyi yeterlidir. Ancak, cihaz ve bağlantılar hakkında daha ayrıntılı teknik bilgilerin gerekli olduğu durumlar vardır ve bu durumda destek ekibimiz, **Genişletilmiş** veya **Son derece** günlük kayıt düzeyini etkinleştirmenizi ister. Bu tür günlükleri göndermek için şu adımları takip edin:

1. Android için AdGuard VPN'i açın ve **Ayarlar** (sağ alt köşedeki dişli çark simgesi) → **Uygulama ayarları** → **Gelişmiş ayarlar** → **Günlük kayıt düzeyi** öğesni seçin.

2. **Günlük kayıt düzeyi** bölümünde, **Genişletilmiş** veya **Son derece** günlük kayıt düzeyini seçin.

3. Hataya neden olan işlemleri tekrarlayın ve meydana geldiği zamana dikkat edin.

4. Kayıt düzeyini **Varsayılan** olarak değiştirin.

5. Ardından sağ alt köşedeki dişli çark simgesine dokunarak **Ayarlar** öğesini açın → **Destek** → **Hata bildir**.

6. Açılan formda, geri bildirim için e-posta adresinizi girin ve bulunan hatayı, bu hatanın oluştuğu zaman da dahil olmak üzere açıklayın.

7. **Detaylı sistem bilgisi gönder** öğesinin yanında bir onay işareti olduğundan emin olun ve **Gönder** öğesine dokunun.
> Herhangi bir nedenle bize günlükleri başka bir şekilde göndermeniz daha uygunsa, bunları kendiniz dışa aktarabilirsiniz. Bunu yapmak için **Ayarlar** → **Destek** → **Günlükleri ve sistem bilgisini dışa aktar** öğesine gidin.
