---
title: Installatie en verwijdering
sidebar_position: 2
---

## Hoe installeer je de browseruitbreiding van AdGuard VPN

Volg deze stappen om de AdGuard VPN-browseruitbreiding te installeren:

1. Bezoek [adguard-vpn.com](https://adguard-vpn.com/browser-extension/overview.html).

2. Klik op het pictogram van je browser en klik vervolgens op *Installeren*.

3. Afhankelijk van je browser wordt een van de websites geopend: Chrome Web Store, Firefox-add-ons, Opera-add-ons of Microsoft Edge-add-ons. Klik op de betreffende knop: *Toevoegen aan Chrome*, *Toevoegen aan Firefox*, *Toevoegen aan Opera* of *Toevoegen* naast de AdGuard VPN-browseruitbreiding.

4. Lees en accepteer de EULA en het privacybeleid door het betreffende vakje aan te vinken. Je kunt AdGuard VPN ook toestaan om anonieme gegevens over het app-gebruik te verzamelen, die we nodig hebben om ons product te verbeteren (dit is optioneel). Klik vervolgens op *Doorgaan*.

5. Registreer je of meld je aan bij je AdGuard-account om de installatie te voltooien.

Veel plezier met AdGuard VPN!

## Hoe de AdGuard VPN-browseruitbreiding te verwijderen

### Chrome

Klik op het pictogram met de drie streepjes in de rechterbovenhoek van de browser en selecteer vervolgens *Extensies*. Zoek AdGuard VPN en klik op *Verwijderen*.

### Firefox

Klik op het pictogram van het sandwichmenu in de rechterbovenhoek van de browser en selecteer vervolgens *Add-ons en thema's*. Zoek AdGuard VPN in de lijst, klik op het pictogram met de drie puntjes ernaast en selecteer *Verwijderen*.

### Edge

Klik op het pictogram met de drie stippen in de rechterbovenhoek van de browser en selecteer vervolgens *Extensies*. Zoek AdGuard VPN in de lijst, klik op het pictogram met de drie stippen ernaast en selecteer *Verwijderen uit Microsoft Edge*.

### Opera

Klik op het pictogram *Extensies* in de rechterbovenhoek van de browser en selecteer vervolgens *Extensies beheren...*. Zoek AdGuard VPN in de lijst en klik op de knop *Verwijderen*.
